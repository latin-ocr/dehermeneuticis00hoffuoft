 

Syriacis Aristotelis eiusque commentatorum versionibus non modo

supersedere non potest, sed initium capere ab eis debet, cuiuscunque
ad philosophiam Semiticarum nationum cognoscendam interest ut quam
facillimum sibi rectumque aditum comparet. Nam cum totius apud
Arabes Iudaeosque philosophiae cardo vertatur in Aristotelis scriptis
commentandis, quae Arabibus simul cum commentariis Syri tradide-
runt, et vix ullam versionem Arabicam fuisse credibile sit, quin ex
aliqua Syriaca penderet, iam primum quaerendum est, qualem Syri
Aristotelis textum acceperint, quomodo verterint, quorum opera adiuti
intellexerint. Atque cum philosophari maxime in notionum consensu
rectaque positum sit intellegentia, ne satis quidem intellegere possumus
Arabum philosophiam, nedum aestimare, nisi prius verborum significa-
tiones, quales Graeci per Syros intercessores illis crediderunt, per eos-
dem proxenetas repetierimuS. Itaque si quis hanc viam ingressus erit,
non pauciorum errorum compendium faciet, quam profundiorem rei
cognitionem lucrabitur: sive philosophiae historiae operam dat, sive
quaerit, quid grammatica ars apud Arabes a Graecis mutuata sit, sive
omnino contemplatur vim, qua Graecae sapientiae tantum umbra illo-
rum rudia quondam atque inculta ingenia ad literas excolendas allexerit.
Quamquam autem Syriacae philosophiae tractationem multum conferre
seio et ad ipsius populi et ad Persarum cognoscendum cultum omnemque
humanitatem, hoc tacens, illud nolo praetermittere emolumentum, quod e
versionum scientia referatur ad ipsum Aristotelem. Ad cuius textum
restituendum si quid omnino valet codicum auctoritas, versiones Sy·
riacae antiquiores, dummodo earum lectio sit caute et secundum certam
rationem recognita, inter primos erunt auctores.

His igitur rebus perspectis, nonJ inutile agere putabam, si eius
studii quod ad versiones libri Aristotelis de interpretatione pertractandas
conferebam, hoc ederem specimen. Quod dum facio, iam primum prae·

